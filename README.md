**Wordle** 
— браузерна гра, в якій гравець намагається вгадати слово з 5 букв, маючи на це не більше 6 спроб. Створена англійським розробником Josh Wardle на початку 2021 для своєї партнерки й оприлюднена ним в жовтні того ж року, в грудні 2021 вона набула неабиякої популярності в інтернеті, ставши вірусною, коли гравці почали ділитись результатами у Твіттері, а ентузіасти — створювати клони гри й версії іншими мовами.

У січні 2022 року видання New York Times придбало Wordle. Точна сума контракту поки невідома, проте мова йде про семизначне число.

Вгадуючи слово, гравець вводить свою здогадку в рядок ігрового поля, після чого отримує підказку про те, наскільки близькою вона була по кожній букві:

Зеленим кольором підсвічуються букви, які вгадано точно включаючи їхню позицію в слові
> **Жовтим** — ті, що є в слові, але в іншому місці
> **Сірим** — ті, яких в слові немає
Особливістю гри є те, що кожного дня загадується лише одне слово, одне й те саме для всіх.
